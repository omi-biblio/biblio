<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="it">
<head><meta name="viewport" content="width=device-width, initial-scale=1.0"/>
  <title></title>
  <link href="../Styles/Origene.css" type="text/css" rel="stylesheet"/>
</head>

<body  id="start">
<p class="pT3but"><a href="../index.html" class="butXL">Indice</a></p>
  <h2>PREFAZIONE&#160;<a href="#_FtntDown1" id="_FtntUp1">[1]</a></h2>

  <p class="Normal">1. Tutti coloro che credono e son certi che grazia e verità son venute per opera di Gesù Cristo, e sanno che Cristo è verità&#160;<a href="#_FtntDown2" id="_FtntUp2">[2]</a>, secondo quanto egli stesso ha detto: <i>io</i> <i>sono la verità</i> (<i>Io</i>., 14, 6), ricevono la scienza che indirizza gli uomini a vivere rettamente e felicemente non da altri che dalle parole e dalla dottrina di Cristo. Ma parole di Cristo diciamo non soltanto quelle con cui egli ha insegnato quando si è incarnato e si è fatto uomo: infatti anche prima Cristo parola di Dio era in Mosè e nei profeti&#160;<a href="#_FtntDown3" id="_FtntUp3">[3]</a>. Come infatti essi senza parola di Dio&#160;<a href="#_FtntDown4" id="_FtntUp4">[4]</a> potevano profetare di Cristo? A dimostrazione di ciò non sarebbe difficile mostrare dalla sacra scrittura che Mosè e i profeti dissero e fecero tutto ciò che fecero perché dotati di spirito di Cristo: ma è nostra intenzione comporre questa opera con la massima possibile brevità: perciò ritengo sufficiente addurre una sola testimonianza di Paolo, dalla lettera agli Ebrei, nella quale dice così: <i>Diventato grande per la fede Mosè rifiutò di esser chiamato figlio della figlia del Faraone, preferendo essere afflitto col popolo di Dio che godere della effimera gioia del peccato, stimando ricchezza maggiore dei tesori degli Egiziani l’obbrobrio di Cristo </i>(<i>Hebr</i>., 11, 24 segg.). E che dopo la sua assunzione in cielo Cristo abbia parlato negli apostoli, ecco come afferma Paolo: <i>Forse chiedete una prova di chi parla in me, Cristo?</i> (<i>II Cor</i>., 13, 3).</p>

  <p class="Normal">2. Molti tuttavia di coloro che professano di credere in Cristo discordano non soltanto su questioni di poco conto, ma anche della massima importanza&#160;<a href="#_FtntDown5" id="_FtntUp5">[5]</a>: cioè, su Dio, sul signore Gesù Cristo, sullo Spirito santo; e non soltanto su questi, ma anche su altre creature&#160;<a href="#_FtntDown6" id="_FtntUp6">[6]</a>: cioè, sulle dominazioni e le beate potestà: sembra perciò necessario stabilire prima su questi singoli punti precisa distinzione e chiara regola&#160;<a href="#_FtntDown7" id="_FtntUp7">[7]</a>, poi ricercare anche sugli altri punti. Come&#160;<a href="#_FtntDown8" id="_FtntUp8">[8]</a> infatti sono tanti, presso i Greci e i barbari, che promettono verità, ma noi abbiamo smesso di cercarla presso coloro che raffermavano con falsi insegnamenti dopo che abbiamo creduto che Cristo è il figlio di Dio e ci siamo convinti che da lui l’avremmo dovuta apprendere: così son molti che credono di comprendere la verità di Cristo e alcuni di loro sono in contrasto con gli altri, ma è in vigore l’insegnamento della chiesa tramandato dagli apostoli per ordine di successione e tuttora nelle chiese conservato: pertanto quella sola bisogna tenere per verità, che in nessun punto si discosti dalla tradizione ecclesiastica ed apostolica&#160;<a href="#_FtntDown9" id="_FtntUp9">[9]</a>.</p>

  <p class="Normal">3. Occorre sapere che gli apostoli, che predicarono la fede di Cristo, su alcuni punti che ritennero necessari espressero in forma chiarissima il loro insegnamento a tutti i credenti, anche a quelli che erano meno propensi alla ricerca della scienza divina: ma la dimostrazione razionale dei loro enunciati lasciarono da indagare a coloro che avessero meritato i doni sublimi dello spirito e soprattutto avessero ottenuto dallo Spirito santo&#160;<a href="#_FtntDown10" id="_FtntUp10">[10]</a> il dono della parola, della sapienza e della scienza (<i>I Cor</i>., 12, 7 seg.); di altre verità (gli apostoli) affermarono l’esistenza ma ne tacquero modalità e origine, certo perché i più diligenti fra i loro discendenti, amanti della sapienza, potessero dedicarsi a un esercizio&#160;<a href="#_FtntDown11" id="_FtntUp11">[11]</a> in cui mostrare i frutti del loro ingegno: mi riferisco a coloro che si sarebbero resi degni e capaci di ricevere la sapienza.</p>

  <p class="Normal">4. Ecco le verità&#160;<a href="#_FtntDown12" id="_FtntUp12">[12]</a> che in maniera chiara sono state tramandate dalla predicazione apostolica. Per prima cosa, uno è Dio che ha creato e ordinato tutte le cose, che dal nulla ha fatto esistere l’universo&#160;<a href="#_FtntDown13" id="_FtntUp13">[13]</a>; Dio fin dalla prima creazione del mondo, Dio di tutti i giusti&#160;<a href="#_FtntDown14" id="_FtntUp14">[14]</a>: Adamo Abele Seth Enos Enoch Noè Sem Abramo Isacco Giacobbe i dodici patriarchi Mosè i profeti; questo Dio negli ultimi giorni, come prima aveva promesso per mezzo dei suoi profeti, ha mandato il signore Gesù Cristo, prima per chiamare Israele poi anche le genti dopo l’infedeltà del popolo ebraico. Questo Dio giusto e buono, padre del signor nostro Gesù Cristo, ha dato la legge i profeti i vangeli: egli è il Dio degli apostoli, del vecchio e del nuovo testamento.</p>

  <p class="Normal">In secondo luogo, Gesù Cristo, egli che è venuto, è nato&#160;<a href="#_FtntDown15" id="_FtntUp15">[15]</a> dal Padre prima di ogni creatura. Egli, dopo aver cooperato come ministro del Padre alla creazione dell’universo - per suo mezzo, infatti, <i>sono state fatte tutte le cose</i> (<i>Io</i>., 1, 3) - negli ultimi giorni, annientandosi si è fatto uomo, si è incarnato (<i>Phil</i>., 2, 7), pur essendo Dio; e fatto uomo è restato ciò che era, Dio. Ha assunto corpo simile al nostro corpo&#160;<a href="#_FtntDown16" id="_FtntUp16">[16]</a>, diverso solo perché nato dalla vergine e dallo Spirito santo. Gesù Cristo è nato ed ha patito realmente, non in apparenza; morto realmente della morte comune a tutti: e realmente è risorto dai morti; dopo la resurrezione, dopo essersi intrattenuto con i discepoli, è stato assunto.</p>

  <p class="Normal">Infine (gli apostoli) associarono in onore e dignità al Padre ed al Figlio lo Spirito santo. A proposito dì questo non è chiaramente precisato se esso sia generato 0 ingenerato&#160;<a href="#_FtntDown17" id="_FtntUp17">[17]</a>; se anche lui debba essere considerato figlio di Dio oppure no: tali questioni debbono essere approfondite, per quanto è possibile, sulla base della sacra scrittura e con acuto esame. Invece nella chiesa si professa con la massima chiarezza che lo Spirito santo ha ispirato tutti i santi profeti e apostoli, e che non c’è stato uno spirito negli antichi ed un altro in quelli che sono stati ispirati all’avvento di Cristo&#160;<a href="#_FtntDown18" id="_FtntUp18">[18]</a>.</p>

  <p class="Normal">5. Dopo questo è tramandato che l’anima, dotata di sostanza e vita propria, allorché si sarà allontanata da questo mondo, sarà retribuita secondo i suoi meriti: otterrà il premio promesso della vita eterna e della beatitudine, se glielo avranno meritato le sue azioni; ma sarà data in possesso al fuoco eterno ed ai supplizi, se a questo l’avrà spinta la colpa dei suoi delitti. E ci sarà il tempo della resurrezione dei morti, quando questo nostro corpo, che ora <i>è seminato nella corruzione, risorgerà nella incorruttibilità, e seminato nell’ignominia risorgerà nella gloria</i> (<i>I Cor</i>., 15, 42 seg.).</p>

  <p class="Normal">È anche definito nell’insegnamento della chiesa che ogni anima razionale è dotata di libero arbitrio e volontà: essa è in lotta con il diavolo i suoi angeli e le potenze contrarie, poiché quelli cercano di gravarla di peccati, mentre noi, vivendo rettamente e saggiamente, cerchiamo di esser liberi da siffatta colpa. Di qui si comprende che noi non siamo soggetti alla necessità in maniera tale che, anche se non vogliamo, siamo assolutamente costretti a fare il bene o il male&#160;<a href="#_FtntDown19" id="_FtntUp19">[19]</a>. Se infatti siamo dotati di libero arbitrio, forse alcune potenze ci possono spingere al peccato ed altre aiutarci alla salvezza: tuttavia non siamo costretti dalla necessità ad agire bene 0 male. Che avvenga così credono invece quelli che affermano che il corso ed i movimenti delle stelle sono causa delle azioni umane&#160;<a href="#_FtntDown20" id="_FtntUp20">[20]</a>: non soltanto di quelle che avvengono senza impegnare il libero arbitrio, ma anche di quelle che dipendono dalla nostra discrezione.</p>

  <p class="Normal">Quanto poi all’anima, se essa sia trasmessa per tramite di un seme&#160;<a href="#_FtntDown21" id="_FtntUp21">[21]</a>, sì da credere il suo principio germinale e la sua sostanza inseriti proprio nei semi corporei, ovvero abbia altra origine; se questa origine derivi da generazione oppure no; se essa dall’esterno sia immessa nel corpo oppure no: tutto ciò non è chiaramente precisato dall’insegnamento ecclesiastico&#160;<a href="#_FtntDown22" id="_FtntUp22">[22]</a>.</p>

  <p class="Normal">6. Riguardo poi al diavolo i suoi angeli e le potenze avverse l’insegnamento della chiesa ne ha affermato l’esistenza, ma non ne ha chiaramente spiegato natura e modalità. Molti comunque pensano che il diavolo sia stato angelo&#160;<a href="#_FtntDown23" id="_FtntUp23">[23]</a>, e che, avendo apostatato, abbia persuaso molti altri angeli ad allontanarsi insieme con lui: e questi ora son chiamati i suoi angeli.</p>

  <p class="Normal">7. L’insegnamento della chiesa insegna anche che il mondo è stato creato ed ha avuto inizio in un tempo determinato ed è destinato a dissolversi a causa della sua natura corruttibile. Ma che cosa ci sia stato prima di questo mondo e che cosa ci sarà dopo non è chiaramente conosciuto da molti: infatti su questi argomenti l’insegnamento della chiesa non si è espresso con chiarezza.</p>

  <p class="Normal">8. È tramandato ancora che le scritture sono state composte per opera dello spirito di Dio e contengono non quel solo significato che è manifesto, ma anche un altro che sfugge ai più&#160;<a href="#_FtntDown24" id="_FtntUp24">[24]</a>. Infatti ciò che è scritto è figura di misteri e immagine di realtà divine. Su questo punto una sola è la convinzione di tutta la chiesa: che tutta la legge è spirituale (<i>Rom</i>., 7, 14); ma ciò che la legge vuol spiritualmente significare non è noto a tutti, ma soltanto a coloro cui nella parola di sapienza e scienza (<i>I Cor</i>., 12, 8) è stata donata la grazia dello Spirito santo.</p>

  <p class="Normal">Il termine « incorporeo »&#160;<a href="#_FtntDown25" id="_FtntUp25">[25]</a> è inusitato e sconosciuto, oltre che a molti altri, anche nelle nostre scritture&#160;<a href="#_FtntDown26" id="_FtntUp26">[26]</a>. Se poi qualcuno vorrà addurre quel passo della Dottrina di Pietro in cui il salvatore dice ai discepoli: <i>Non sono un demone incorporeo</i>,&#160;<a href="#_FtntDown27" id="_FtntUp27">[27]</a> per prima cosa gli risponderemo che questo libro non è compreso fra gli scritti ecclesiastici&#160;<a href="#_FtntDown28" id="_FtntUp28">[28]</a> e gli dimostreremo che esso non è stato scritto né da Pietro né da altri che sia stato ispirato dallo spirito di Dio. Ed anche a concedergli questo, il senso con cui qui «incorporeo» è adoperato non è lo stesso che è indicato dagli autori greci e profani, allorché tra filosofi si discute della natura incorporea. Infatti in questa opera « demone incorporeo » significa che la figura e l’aspetto esterno, quale che sia, del corpo demoniaco non è simile a questo nostro corpo denso e visibile: infatti, bisogna interpretare le parole del salvatore secondo ciò che ha voluto dire l’autore: cioè nel senso che egli non aveva un corpo come quello che hanno i demoni&#160;<a href="#_FtntDown29" id="_FtntUp29">[29]</a> (che è qualcosa di naturalmente sottile, come un tenue soffio d’aria, per cui da molti è creduto e detto incorporeo); bensì aveva un corpo solido e palpabile: in realtà ciò che non abbia tali caratteri le persone semplici e non esperte sono solite definire incorporeo, quasi uno dica incorporea l’aria che respiriamo, perché essa non è corpo tale da poter essere preso e trattenuto, o da offrire resistenza ad uno che fa forza.</p>

  <p class="Normal">9. Tuttavia cercheremo se ciò che i filosofi greci dicono incorporeo si trovi sotto altro nome nelle scritture. Dio stesso bisognerà ricercare come debba essere inteso: se corporeo e delineato secondo una qualche figura&#160;<a href="#_FtntDown30" id="_FtntUp30">[30]</a> ovvero dotato di natura diversa da quella corporea: infatti questo punto non è espresso chiaramente nell’insegnamento della chiesa. La stessa ricerca bisognerà fare anche su Cristo e sullo Spirito santo, ed anche sull’anima e su ogni natura razionale.</p>

  <p class="Normal">10. L’insegnamento&#160;<a href="#_FtntDown31" id="_FtntUp31">[31]</a> della chiesa afferma anche l'esistenza di angeli di Dio e di potenze buone che ai suoi ordini cooperano alla salvezza degli uomini: ma quando siano stati creati e di che natura siano non è definito con chiarezza. Quanto poi al sole, la luna e le stelle, non è chiaramente tramandato se siano dotati di anima ovvero inanimati&#160;<a href="#_FtntDown32" id="_FtntUp32">[32]</a>.</p>

  <p class="Normal">Occorre dunque, secondo il precetto che dice: <i>Fate risplendere ai vostri occhi la luce della scienza</i> (<i>Os</i>., 10, 12), che di tali elementi di base si serva ognuno che desideri ordinare in un tutto organico&#160;<a href="#_FtntDown33" id="_FtntUp33">[33]</a> l’esplicazione razionale di tutti questi argomenti, sì da mettere in evidenza la verità sui singoli punti con dimostrazioni chiare e inoppugnabili, e da ordinare, come abbiamo detto, un’opera organica con argomentazioni ed enunciazioni, sia quelle che avrà trovato nelle sacre scritture sia quelle che avrà potuto di lì dedurre grazie a ricerca condotta con esattezza e rigore logico.</p>

  

  <hr/>

  <p class="NotaPie"><a href="#_FtntUp1" id="_FtntDown1">[1]</a> Nella prefazione, scritta effettivamente prima dell’opera, Origene fissa preliminarmente limiti e modalità per la ricerca. Pur avendo Cristo per maestro, molti cristiani sono fra loro in contrasto anche su punti fondamentali del dogma: in questi casi la tradizione apostolica deve valere come principio di verità. Ma tale tradizione non è del tutto esauriente: infatti gli apostoli, in previsione dello scarso entusiasmo per la ricerca della scienza divina che avrebbe animato molti cristiani, si sono limitati a fissare solo pochi punti fondamentali della regola di fede: alcune verità sono state enunciate da loro in forma chiara e precisa, ma priva della relativa dimostrazione razionale; di altre è stato fornito solo un accenno, senza che siano state chiarite origine e modalità. In tal modo è stato fissato un complesso di dottrina sufficiente per alimentare la fede dei semplici cristiani meno portati alla ricerca, e si è lasciato vasto margine alla iniziativa di quanti, confortati dall’assistenza dello Spirito santo, vogliono approfondire, anche solo a scopo di esercizio, le verità divine. Per chiarire meglio la situazione, Origene passa in rassegna tutti i singoli punti della regola di fede, distinguendo quelli fissati con precisione da quelli soltanto accennati, sulla trinità, l’anima, il libero arbitrio, gli angeli buoni e cattivi, l’interpretazione della sacra scrittura, resistenza di esseri incorporei.<br/> Più punti di questo testo meritano di essere rilevati: 1) la diffusa rassegna sulle verità di fede permette di farci una precisa idea sulla situazione della chiesa, soprattutto di quella alessandrina, in merito all’elaborazione del dogma nella prima metà del III secolo. 2) Sulla base della regola di fede Origene fissa con chiarezza la distinzione, che gli fu sempre cara, fra i semplici (e ignoranti) fedeli che si contentano di poche verità da credere per fede, ed i perfetti che, al di là della semplice fede, cercano la gnosi, la conoscenza (rivelazione) approfondita delle verità divine. 3) Fissando nello studio della scrittura e nel ragionamento logico e coerente di lì dedotto gli strumenti di questa ricerca, Origene non nasconde la sua intenzione di connetterne i risultati in un complesso di dottrina organico e completo: almeno nelle intenzioni dell’autore i <i>Princìpi</i> si prospettavano come opera sistematica di dottrina</p>

  <p class="NotaPie"><a href="#_FtntUp2" id="_FtntDown2">[2]</a> Il testo greco di questo passo è riportato in <span class="Vers">Eus</span>., <i>C. Marc</i>., 14, L’espressione <i>tutti... son certi</i> riecheggia <span class="Vers">Plat</span>., <i>Gorgia</i>, 454 DE.</p>

  <p class="NotaPie"><a href="#_FtntUp3" id="_FtntDown3">[3]</a> Questo concetto toma spesso in Origene: a <i>Ser. Mat</i>., 28 egli spiega che Cristo era presente sostanzialmente in Mosè e nei profeti, e a <i>Co. Io</i>., VI, 4 (2), dice che i profeti beneficiavano di apparizioni di Cristo, e per mezzo di lui, in quanto immagine di Dio, vedevano Dio stesso. Cfr. <span class="Vers">Clem</span>., <i>Str</i>., VII, 16, 95.</p>

  <p class="NotaPie"><a href="#_FtntUp4" id="_FtntDown4">[4]</a> superfluo che io rammenti l’imbarazzo nel quale si trovarono i cristiani latini nel rendere il greco <i>logos</i> nella complessa accezione di discorso interno ed esterno, pensiero e parola (<i>ratio et sermo</i> in Tertulliano). Rufino usualmente rende con <i>verbum</i>, ma là dove Origene si fonda espressamente sul valore di <i>Logos</i> = ragione, rende con <i>ratio</i> o <i>verbum vel ratio</i>. Noi seguiremo all’incirca lo stesso criterio: infatti se si trasferisce il termine greco in italiano <i>sic et simpliciter</i>, si vengono a perdere determinati accostamenti di parole e di concetti, quali quello nelle II. 2 e precedenti.</p>

  <p class="NotaPie"><a href="#_FtntUp5" id="_FtntDown5">[5]</a> Per similari definizioni degli stessi argomenti cfr. <i>Co. Io</i>., XXXII, 16 (9); <i>Ser. Mat</i>., 33; <span class="Vers">Clem</span>., <i>Str</i>., VII, 15, 90.</p>

  <p class="NotaPie"><a href="#_FtntUp6" id="_FtntDown6">[6]</a> Questa espressione (<i>de aliis creaturis</i> Ruf.) può far pensare che Origene abbia considerato lo Spirito santo, nominato immediatamente prima, come creatura: e in questo ordine d’idee cfr. <i>Co. Io</i>., II, 10 (6), dove Origene propende con cautela per questa tesi. Ma considerata la sua incertezza, che si riflette anche in quanto è detto sull’origine dello Spirito santo nel par. 4 di questa prefazione, è preferibile pensare che l’originario ἄλλος, sia stato qui adoperato da Origene con valore pleonastico, per sottolineare che, oltre che sulle persone della trinità, vi erano contrasti <i>anche</i> sulle creature angeliche.</p>

  <p class="NotaPie"><a href="#_FtntUp7" id="_FtntDown7">[7]</a> Rufino: <i>regula</i>, che traduce quasi sicuramente κανών. Si tratta di termine caro a Rufino che lo adopera spesso con varia specificazione: <i>regola di fede, di pietà</i>, ecc., per indicare la norma vigente nella chiesa in materia di fede: cfr. <i>infra</i> e per ampia e recente informazione <span class="Vers">R.-C. Baud</span>, in RSR, 1967, pp. 161 segg. Cfr. anche I, 5, 4 in nota.</p>

  <p class="NotaPie"><a href="#_FtntUp8" id="_FtntDown8">[8]</a> <i>Come... santo</i> (p. 124, 1. 26): passo tramandato in <span class="Vers">Pamph</span>., <i>Apol</i>.-, PG XVII 549 segg.</p>

  <p class="NotaPie"><a href="#_FtntUp9" id="_FtntDown9">[9]</a> Il richiamo alla tradizione apostolica ed ecclesiastica, variamente definita <i>fede, regola di fede, regola di verità</i>, ecc., è usuale da Ireneo in poi in senso antieretico: cfr., p. es., <span class="Vers">Iren</span>., <i>Adv. Haer</i>., I, 9, 4; I, 10 1; III, 2, 2; <span class="Vers">Tert</span>., <i>Praescr. haer</i>., 13; <span class="Vers">Clem</span>., <i>Str</i>., VII, 16, 94. 95; VII, 17, 107. Che per Origene la tradizione fissasse solo un complesso elementare di verità fondamentali risulta da <i>Co. Io</i>., XIII, 16. Una precisa definizione della tradizione è a <i>Ser. Mat</i>., 46. Si tratta della <i>regula fidei</i> variamente ricordata nel corso dell’opera: cfr. l’Indice.</p>

  <p class="NotaPie"><a href="#_FtntUp10" id="_FtntDown10">[10]</a> Cfr. anche <i>C. Cels</i>., I, 7. Origene è convinto che soltanto con la particolare assistenza dello Spirito santo è possibile, a chi ne ha desiderio, superare la fede elementare dei semplici fedeli e giungere alla gnosi, alla conoscenza approfondita delle verità divine: cfr., p. es., <i>Co. Cant</i>., III (GCS VII, 208). Sulla ignoranza dei cristiani <i>simpliciores</i> cfr. <span class="Vers">Tert</span>., <i>Bapt</i>., 1, 1.</p>

  <p class="NotaPie"><a href="#_FtntUp11" id="_FtntDown11">[11]</a> Come vedremo, ripetutamente Origene insiste sul carattere di esercizio che ha la sua ricerca, i cui risultati vogliono essere proposte più che definizioni: cfr., p. es., <i>De Pr</i>., I, 7, 1; I, 8, 4; I, 6, 1. Per il ricorrere dell’idea di esercizio cfr. anche <i>Co. Mat</i>., XV, 33; <i>Co. Io</i>., XXXII, 24 (16); <i>Ho. Ier</i>., I, 7. Il carattere non definitivo, vorrei dire provvisorio, che Origene riconosce a tante soluzioni da lui proposte è stato ben rilevato da Atanasio (<i>Decr. Nic. Syn</i>., 27).</p>

  <p class="NotaPie"><a href="#_FtntUp12" id="_FtntDown12">[12]</a> Per enumerazioni ed enunciazioni di questo genere, variamente connesse con le eresie, cfr. <i>Co. Io</i>., XXXII, 16 (9); <i>Ser. Mat</i>. 33; <i>Frag. in Tit</i>., PG XIV, 1303 segg. (elenco di eresie).</p>

  <p class="NotaPie"><a href="#_FtntUp13" id="_FtntDown13">[13]</a> Il dogma della creazione del mondo dal nulla opponeva Giudei e Cristiani ai Greci.</p>

  <p class="NotaPie"><a href="#_FtntUp14" id="_FtntDown14">[14]</a> Origene professa l’identità del Dio giusto del VT col Dio buono del NT; del Dio creatore del mondo e del Padre di Cristo. Gli Gnostici (e i Marcioniti) invece distinguevano l’uno dall’altro e subordinavano il primo imperfetto al secondo.</p>

  <p class="NotaPie"><a href="#_FtntUp15" id="_FtntDown15">[15]</a> Girolamo {<i>Ep</i>., 124, 2) afferma che qui Origene avrebbe detto che il Figlio era stato fatto dal Padre, cioè che egli era γενητός e non γεννητός. Ma i due termini, vicini anche per significato (<i>gennetós</i> ha spesso il senso di <i>creato</i>), erano soggetti a confondersi con la massima facilità nella trascrizione dei mss.: cfr. il Lexicon del <span class="Vers">Lampe</span>, s. v. È certo comunque che Origene ha sempre chiaramente affermato la generazione del Figlio dal Padre: cfr., p. es., <i>De Pr</i>., IV, 4, 1 e <i>Ho. Ier</i>., 9, 4.</p>

  <p class="NotaPie"><a href="#_FtntUp16" id="_FtntDown16">[16]</a> L’insistenza sulla realtà del corpo di Cristo e della sua morte va intesa in senso antignostico: infatti gli Gnostici sostenevano che il redentore aveva rivestito soltanto un corpo apparente e quindi non aveva potuto patire realmente sulla croce.</p>

  <p class="NotaPie"><a href="#_FtntUp17" id="_FtntDown17">[17]</a> Girolamo (<i>Ep</i>. 124, 2) sostiene che Origene avrebbe scritto: <i>creato o non creato</i>. Ricadiamo nella confusione di cui abbiamo trattato sopra, aggravata dal fatto che i termini ἀγένητος, (non creato) e ἀγέννητος (non generato) anche per il significato sono spesso considerati sinonimi fino al IV secolo (cfr. IV, 2, 1). La precisa distinzione di tutti questi termini si avrà soltanto al tempo della controversia ariana. Sulla base di questa esperienza Rufino e Girolamo si preoccupano, il primo, di interpretare le espressioni di Origene in senso rigorosamente niceno, il secondo invece in senso ariano: cfr. <span class="Vers">G. L. Prestige</span>, <i>God in Patristic Thought</i>, London, 1952, pp. 37 segg.</p>

  <p class="NotaPie"><a href="#_FtntUp18" id="_FtntDown18">[18]</a> Anche l'unità e l’identità dell’ispirazione divina è da intendere in senso antignostico, perché gli Gnostici distaccavano nettamente il VT dal NT, considerandoli derivati da diverse ispirazioni: il VT ispirato dal demiurgo, il NT dal Dio supremo.</p>

  <p class="NotaPie"><a href="#_FtntUp19" id="_FtntDown19">[19]</a> Alcune sètte gnostiche, soprattutto i Valentiniani, affermavano l'esistenza di uomini spirituali e materiali per costituzione naturale, destinati al bene o al male.</p>

  <p class="NotaPie"><a href="#_FtntUp20" id="_FtntDown20">[20]</a> superfluo rilevare quanto queste credenze astrologiche di origine caldea fossero diffuse in tutto l’Oriente ellenizzato e fatte proprie dalla scienza e dalla filosofia. Origene ne tratta in <i>Co. Gen</i>., III (PG XII, 70 segg.).</p>

  <p class="NotaPie"><a href="#_FtntUp21" id="_FtntDown21">[21]</a> la teoria cosiddetta traducianista che tanta fortuna ebbe soprattutto in Africa (Tertulliano, Agostino). Origene ne discute anche a<i> Co. Cant</i>., II (GCS VII, 147). Cfr. anche III, 4, 2.</p>

  <p class="NotaPie"><a href="#_FtntUp22" id="_FtntDown22">[22]</a> Origene stesso lo afferma in <i>Frag. Tit</i>., PG XIV, 1306. Per la stessa incertezza agl’inizi del V secolo cfr. <span class="Vers">Ruf</span>., <i>Apol. ad Anast</i>., 6.</p>

  <p class="NotaPie"><a href="#_FtntUp23" id="_FtntDown23">[23]</a> Cfr. per questa credenza prima di Origene, <span class="Vers">Iren</span>., <i>Dem</i>., 16; <span class="Vers">Athen</span>., <i>Legat</i>., 24.</p>

  <p class="NotaPie"><a href="#_FtntUp24" id="_FtntDown24">[24]</a> Di qui si ricava che la concezione, secondo cui la scrittura, oltre il senso letterale, ne presentava uno allegorico, era comunemente accettata nella chiesa. Questa certezza e la convinzione che solo una particolare assistenza dello Spirito santo permette di approfondire, a chi ne è degno, la conoscenza della scrittura sono i princìpi ispiratori della esegesi allegorica origeniana.</p>

  <p class="NotaPie"><a href="#_FtntUp25" id="_FtntDown25">[25]</a> Dato il tecnicismo del termine, qui e anche in qualche altro punto Rufino ha preferito mantenere il termine ἀσώματον, chiosando con <i>id est incorporeum</i>. Il riferimento di questo concetto alla regola di fede è fatto da Origene in senso negativo: esso non compare nella scrittura e tanto meno nella tradizione. La stranezza di questo comportamento si spiega considerando l’importanza che la questione degli <i>incorporalia</i> rivestiva nella filosofia del tempo ed i riflessi che essa provocava in campo cristiano: Origene vi è particolarmente interessato perché essa interferiva direttamente con due questioni per lui fondamentali: condizione di Dio, condizione iniziale e finale delle creature razionali. Tutto il cap. 1 del libro X è dedicato a questo problema, oltre molti altri passi in tutta l’opera: il cenno particolarmente diffuso che Origene vi fa anche nella Prefazione, al punto da turbare tutta l’armonia della trattazione, fa capire quanto questa questione gli stesse a cuore.</p>

  <p class="NotaPie"><a href="#_FtntUp26" id="_FtntDown26">[26]</a> <i>Il termine... scritture</i>: il testo greco è tramandato da Antipatro di Bostra, riportato da <span class="Vers">Ioann. Damasc</span>., <i>Sacra Parall</i>., PG XCVI, 501.</p>

  <p class="NotaPie"><a href="#_FtntUp27" id="_FtntDown27">[27]</a> Cfr. il testo greco di questa citazione in <span class="Vers">Ignat</span>., <i>Smyrn</i>., 3, 2. Il passo di Ignazio è citato anche da Eusebio (H. E., III, 36, 11). Girolamo (<i>In Is</i>., XVIII, <i>praef</i>.; PL XXIV, 628) leggeva questo passo anche nel vangelo secondo gli Ebrei.</p>

  <p class="NotaPie"><a href="#_FtntUp28" id="_FtntDown28">[28]</a> Cioè fra i libri compresi nel canone del NT. Sul canone origeniano della sacra scrittura cfr. <span class="Vers">Eus</span>., H. E., VI, 25; <span class="Vers">Hanson<i>, </i></span><i>Origen’s Doctrine of tradition</i>, London, 1954, pp. 127 segg.</p>

  <p class="NotaPie"><a href="#_FtntUp29" id="_FtntDown29">[29]</a> Origene condivide l’opinione, largamente diffusa al suo tempo, secondo cui i demoni sarebbero dotati di corpo particolarmente tenue e sottile (cfr. <span class="Vers">Tert</span>., <i>Apolog</i>., 22, 4 seg.).</p>

  <p class="NotaPie"><a href="#_FtntUp30" id="_FtntDown30">[30]</a> Su questa concezione popolare, ma condivisa anche dal materialismo stoico, cfr. <i>De Pr</i>., I, 1, 1.</p>

  <p class="NotaPie"><a href="#_FtntUp31" id="_FtntDown31">[31]</a> <i>L’insegnamento... chiarezza</i> (1. 14): il testo greco è tramandato da Antipatro di Bostra riportato da <span class="Vers">Ioann. Damasc</span>., <i>Sacra Parall</i>., PG, XCVI, 501<i>. L’insegnamento... logico</i> (1. 26): cfr. <span class="Vers">Pamph</span>., <i>Apol</i>., PG XVII, 552.</p>

  <p class="NotaPie"><a href="#_FtntUp32" id="_FtntDown32">[32]</a> Che gli astri fossero animati già era stato detto da Platone (I. 36 E) ed era luogo comune della filosofia al tempo di Origene.</p>

  <p class="NotaPie"><a href="#_FtntUp33" id="_FtntDown33">[33]</a> Di qui sembra potersi ricavare l’intenzione di Origene di dare nei <i>Princìpi</i> esposizione e dimostrazione completa di dottrina cristiana.</p>
  <div class="fixedButton">
    <a href="#start"><img src="../Images/Flecha.png" width="50%"/></a>
  </div>
</body>
</html>