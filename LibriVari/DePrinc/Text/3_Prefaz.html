<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="it">
<head><meta name="viewport" content="width=device-width, initial-scale=1.0"/>
  <title></title>
  <link href="../Styles/Origene.css" type="text/css" rel="stylesheet"/>
</head>

<body  id="start">
<p class="pT3but"><a href="../index.html" class="butXL">Indice</a></p>
  <h1>LIBRO TERZO</h1>

  <h2 id="sigil_toc_id_38">PREFAZIONE DI RUFINO&#160;<a href="#_FtntDown1" id="_FtntUp1">[1]</a></h2>

  <p class="Normal">Ho tradotto i primi due libri dei <i>Princìpi</i> durante il tempo della quaresima&#160;<a href="#_FtntDown2" id="_FtntUp2">[2]</a> perché tu non solo insistevi ma addirittura mi hai costretto. E poiché in quei giorni, pio fratello Macario, mi stavi vicino e ti dedicavi di più a me, anche io ho lavorato di più. Invece ho tradotto più lentamente&#160;<a href="#_FtntDown3" id="_FtntUp3">[3]</a> gli ultimi due libri perché tu, stando in parte lontana e periferica della città, vieni più di rado ad esigere la tua opera. Se hai tenuto a mente ciò che avevo avvertita nella prefazione al primo libro, cioè che alcuni si sarebbero indignati vedendo che noi non parlavamo male di Origene, ti sarai accorto che questo, a mio giudizio, è puntualmente accaduto&#160;<a href="#_FtntDown4" id="_FtntUp4">[4]</a>. E se i demoni, che eccitano le lingue degli uomini alla diffamazione, si sono adirati per quella parte dell’opera nella quale Origene non aveva ancora pienamente rivelato i loro segreti, che cosa faranno a proposito di questa, nella quale&#160;<a href="#_FtntDown5" id="_FtntUp5">[5]</a> egli ha posto in luce tutti i mezzi nascosti e oscuri di cui si servono per introdursi nel cuore degli uomini e per trarre in inganno le anime deboli e non preparate? Vedrai che tutto sarà messo in subbuglio, si solleveranno agitazioni, si diffonderanno grida per tutta la città, si esigerà la condanna di colui che con la luce della lucerna evangelica ha cercato di dissipare le tenebre diaboliche della ignoranza. Ma di tutto ciò poco si preoccuperà colui che vuole, senza pregiudizio della sua fede, esercitarsi nella conoscenza delle realtà divine.</p>

  <p class="Normal">Ritengo necessario ricordare che, come ho fatto per i libri precedenti, anche per questi ho seguito il criterio&#160;<a href="#_FtntDown6" id="_FtntUp6">[6]</a> di tralasciare i passi che sembravano in contrasto con le altre affermazioni dell’autore e con la nostra fede, ritenendoli inseriti o alterati da altri. Se poi egli, dato che non si tratta di verità di fede, ha detto qualcosa di nuovo sulle creature razionali a scopo di esercizio e di studio, poiché proprio in questa maniera noi dobbiamo controbattere alcune eresie, non l’ho tralasciato né in questi né nei precedenti libri, limitandomi soltanto a omettere&#160;<a href="#_FtntDown7" id="_FtntUp7">[7]</a> per brevità qualche punto dei due ultimi libri che era stato già trattato nei precedenti. Ma se qualcuno leggerà quest’opera per progredire nella conoscenza e non per trarne motivo di diffamazione, farà bene a farsela spiegare da persona competente&#160;<a href="#_FtntDown8" id="_FtntUp8">[8]</a>. È infatti quanto mai illogico che le invenzioni dei poeti e le ridicole storie delle commedie siano spiegate dai maestri, e che invece uno ritenga di poter comprendere da sé, senza nessuno che gli faccia da maestro, un’opera in cui si tratta di Dio, delle potenze celesti, di tutto l’universo, e dove vengono confutati tutti gli empi errori dei filosofi pagani e degli eretici. Avviene così che gli uomini preferiscano condannare, per temerarietà e ignoranza, ciò che riesce difficile e oscuro, piuttosto che comprenderlo con diligente applicazione.</p>

  <p class="Normal"></p>

  <hr/>

  <p class="NotaPie"><a href="#_FtntUp1" id="_FtntDown1">[1]</a> Anche se non importante come la prefazione preposta da Rufino al libro I, questa seconda prefazione non è priva di notizie interessanti in merito alla traduzione che Rufino andava facendo e all’accoglienza che essa trovava in Roma. Infatti ricaviamo di qui che i secondi due libri furono tradotti da Rufino con maggiore lentezza che i primi due; che questi due primi libri cominciavano ad essere conosciuti mentre il lavoro di traduzione non era ancora terminato; che la campagna di accuse e di diffamazioni era subito incominciata. Di qui l’ammonimento finale a non leggere l’opera se non accompagnata da esaurienti spiegazioni, per evitare incomprensioni e fraintendimenti, che portavano acqua al mulino degli avversari di Origene.</p>

  <p class="NotaPie"><a href="#_FtntUp2" id="_FtntDown2">[2]</a> La rapidità di Rufino nel tradurre i primi due libri si spiega anche tenendo conto del fatto che molti passi di tali libri erano stati riportati <i>nell’Apologia</i> di Panfilo che solo poco tempo prima Rufino aveva tradotto,, sì che egli poi non aveva fatto altro che riprodurre, quasi immutata, la precedente traduzione: cfr. <span class="Vers">Bardy</span>, <i>op. cit</i>., p. 106.</p>

  <p class="NotaPie"><a href="#_FtntUp3" id="_FtntDown3">[3]</a> E perciò, possiamo pensare, con maggiore accuratezza. Si spiega cosi il fatto che quasi tutte le reminiscenze virgiliane sono contenute negli ultimi due libri, mentre si riscontra minor numero di termini greci lasciati nella forma originale.</p>

  <p class="NotaPie"><a href="#_FtntUp4" id="_FtntDown4">[4]</a> Di qui si ricava che la traduzione dei primi libri dei <i>Princìpi</i> cominciava ad essere conosciuta prima che Rufino avesse portato a termine l’intera opera.</p>

  <p class="NotaPie"><a href="#_FtntUp5" id="_FtntDown5">[5]</a> Cfr. III, 2.</p>

  <p class="NotaPie"><a href="#_FtntUp6" id="_FtntDown6">[6]</a> Mentre ribadisce i criteri di traduzione esposti nella prima prefazione, Rufino fa alcune precisazioni in merito ai punti in cui Origene trattava della origine delle anime (= creature razionali): egli non li ha omessi perché la questione dell’origine dell’anima non era stata ancora dogmaticamente definita (cfr. <span class="Vers">Orig</span>., <i>De Pr</i>., I, <i>praef</i>., <span class="Vers">5; Ruf</span>., <i>Apol. ad Anast</i>., 6), e Origene proponeva la sua teoria solo a titolo di ipotesi personale. È evidente che gli attacchi degli antiorigeniani su questo punto erano già cominciati.</p>

  <p class="NotaPie"><a href="#_FtntUp7" id="_FtntDown7">[7]</a> Il confronto con la tradizione indiretta permette di individuare alcune di queste omissioni, soprattutto alla fine dei libri III e IV: cfr. <i>infra</i>.</p>

  <p class="NotaPie"><a href="#_FtntUp8" id="_FtntDown8">[8]</a> Si ricordi che già Didimo aveva scritto scolii per chiarire alcuni passi dell’opera origeniana. Tanto più essa doveva risultare di difficile comprensione allo sprovveduto lettore latino, che perciò poteva essere facilmente convinto dalla propaganda antiorigeniana a scorgere nell’opera errori di ogni genere. Di tutto ciò si accorge Rufino e perciò tenta di correre ai ripari, ma ormai troppo tardi.</p>
  <div class="fixedButton">
    <a href="#start"><img src="../Images/Flecha.png" width="50%"/></a>
  </div>
</body>
</html>